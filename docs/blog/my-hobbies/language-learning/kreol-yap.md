# Kuma Mon Apran Koz Kreol

*Ecrit le 25.10.2025*

---

**Small disclaimer:** I am just too lazy to translate all the yap I have there in *Kreol Morisyen*. If you want proper translation into English, leave me some feedback T-T. I will translate it asap. Ain't got no proper online translator for this weird and unique language. Kindly check the last section I have on the history of *Kreol Morisyen*. That's the least I can do for my non-Mauritian readers.

---

## Mo Niveau Kreol

Kreol plus ou moins mo langue plis confortable aster. Mo zwen ar 1 mauricien aster, mo senti mwa mari heureux. Ena 1 certaine liberter to resenti kan to kpv koz 1 langue ki compris par moins ki 1.2 millions dimounes dans le monde. Vu ki Kreol plus ou moins 1 langue "spoken only", mo satisfait avec le fait ki zamais mo pou bizin kone ou envi kone le systeme ki gouvernement maurice pe sey mette en place. Mo fier de mo niveau dans lalangue la. Cest vraiment premiere langue ki mo fin apran completement par moem. Freaking full on immersion ziska mo fin forcer apran langaz la...foufff sa langaz la ki fin mari kass mo fess coumencement. Sa couyonad pacing dans kreol pa ti naturel ditout pou mwa, mais asterla mo kpv dir ki mo 1 native speaker, apart pou bans proverbes ar ki mo bien fer fout, avec due respect, ban vier bolhommes ek vier bolfemmes :D

---

## Mo Lexperience Apran Koz Kreol

Kan mo ti tipti mo ti zis kone koz francais. Francais ti mo langue de tous les jours: mo ti pe coz ar mo parents et tous ban lezot membres la famille en francais. Pendant 10 premiers lannees mo lavie mo fin nek koz francais ek kreol ti nek 1 "side quest" pou mwa. Nanier pa ti pe donne mwa motivation apran langaz mo nation ek acoz mo fin ale 1 lekol privee kot coz francais principalement, mo ti pe koz kreol nek 1-2 kout letemps mo mama ti pe demand mwa traduire 1-2 mots. Bref, mo fin admis dan RCC, kot la majoriter zelevs preferer koz kreol ek ban seki koz francais comme langue maternelle vraiment en minoriter. 

Mo pa pe dir ki niveau francais la ti bas, mais jamais mon senti ki mo ti pou fer kamarad si mo koz kreol ar lezot. En meme temps mo ti decider pou apran langaz mo nation. Ti 1 grand lahonte pou mwa, pa kpv koz kreol. Tout mo la famille ti pe koz kreol, mais letemps ti bizin koz ar mwa, zot tou ti pe bizin sanz langaz a francais. Arrive 1 an dans kollez, mo ti pe compren tou seki ban lezot ti pe dir. Mais kozer, sa ti 1 lot zistoir. Mo fin prend 2-3 ans enkor pou kpv koz 1 niveau kreol ki normal. Mo premier lannee sey koz kreol, mo ti pe form ban phrases basic net, simples ek avec ban notes francaises. Mo deuxieme lannee, mo ti pe kpv converser avek emper confiance, mais mo lavie sociale ti pe bien impactee par sa.

Penser to 1 minoriter ek to pa pe kapav koz meme langaz avek tous to ban camarades de classe. Mo ti couyon ek vraiment shy (sans self-confidence) et sa in causer ki mo zamai mon sey force lezot ecoute mo kreol bancal. A partir form 3 ek form 4 mo ti pe fer bons camarades mais kreol la ti pe vraiment fatigue mo latete. Mo ti senti mwa vraiment limiter dans seki mo kpv dir. Tout ban lezot camarades ti pe rent enkor meyer camarades, mwa mo ti principalement en garcon tout seul, sans groupe ek ki pa ti kapav defan liem face a ban bullies. Mo kontant passe mwa pou victime haha, mais sa lepok la mo ti pe senti mwa vraiment isole, sans motivation pou 1 lavie sociale.

Avek 1 sanzement totale dans ban classes, mo fin resi gagne 1 fresh start avek ban lezot zelevs ar ki zamais mo ti kozer. Sa in mari booster mo confidence ek ziska lheure mo mari thankful envers sa ban camarades ki ti ena patience koz ar mwa ek aide mwa "open up". Ban 5 prochaines tout fin passe bien pou mo lapprentissage de mo lalangue nationale. Mo ti pe kpv koze de tout: politiques, zouers, hobbies, ek tous ban lezot zafers ki mo ti vraiment discuter depuis mo ti renz kollez, mais zamais mo ti senti mwa capable cozer.


## Extra Titbits: Mo Lexperience Apran Koz Kreol

Mo rapelle 1 lepok kot mo ti pe preferer koz tousel ki koz ar ban lezot akoz mo ti pe peur zot judge mwa. Sa crainte la fin disparet plus tard, mais avek sa mo kpv dir ki mo comprend net "struggle" de ban seki pas senti zot inclus dans 1 lemonde ki pa koz zot lalangue. 

La langue kreol ena so systeme ecrit plus ou moins officiel aster. Mais mo batch dans leducation mauricienne zamais fin bizin fer face a 1 facon defini comment ecrir tout. Alos nous ecrir ban zafers kuma nou lai. Temps ki li sonne bien kan lire, zafers rouler.

Mo fier de la langue mo pays. Li zoli, li vulgaire, li unique, so lhistoire riche meme si nous Morisyen s pa vraiment koz lor sa. Mo pe pense pou ecrir 1 larticle lor sa en fois ki mo gagne assez resources lor topic la. Pou ban seki fin lire ziska lafin, merci beaucoup zot fin gagne patience lire mo yap.

---

## Resources: History of Kreol Morisyen 

- [https://fr.wikipedia.org/wiki/Cr%C3%A9ole_mauricien](https://fr.wikipedia.org/wiki/Cr%C3%A9ole_mauricien)
- [https://en.wikipedia.org/wiki/Mauritian_Creole](https://en.wikipedia.org/wiki/Mauritian_Creole)
- [https://frenchatmelbourne.wordpress.com/wp-content/uploads/2015/09/7af92-korek_4th_edition.pdf](https://frenchatmelbourne.wordpress.com/wp-content/uploads/2015/09/7af92-korek_4th_edition.pdf)
- [https://kreolmagazine.com/culture/history-and-culture/mauritius-how-creole-culture-has-embedded-itself-into-the-community/](https://kreolmagazine.com/culture/history-and-culture/mauritius-how-creole-culture-has-embedded-itself-into-the-community/)
- [https://issaiteach.org/pages/the-history-and-evolution-of-mauritian-creole](https://issaiteach.org/pages/the-history-and-evolution-of-mauritian-creole)

---

## Comments Section

<script src="https://giscus.app/client.js"
        data-repo="cedricfyc/my-cv-blog"
        data-repo-id="R_kgDOQFT-mg"
        data-category="Q&A"
        data-category-id="DIC_kwDOQFT-ms4Cw36I"
        data-mapping="pathname"
        data-strict="0"
        data-reactions-enabled="1"
        data-emit-metadata="0"
        data-input-position="bottom"
        data-theme="dark"
        data-lang="en"
        crossorigin="anonymous"
        async>
</script>